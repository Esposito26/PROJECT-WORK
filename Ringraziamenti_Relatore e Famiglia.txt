Ringraziamenti
Desidero dedicare queste righe a coloro che mi hanno accompagnato e sostenuto
durante questo importante percorso.

In primo luogo, il mio più sentito ringraziamento va alla 
mia relatrice Valentina Popolo, per la disponibilità, i consigli preziosi e la guida costante 
che hanno reso possibile il completamento di questa tesi.

Ringrazio anche i docenti e tutto il 
personale del corso di laurea, che mi hanno fornito gli strumenti e le conoscenze necessari per 
crescere, sia dal punto di vista accademico che personale.

Un ringraziamento speciale va a mia 
moglie Giusy e ai miei figli Mariarosaria e Gennaro, che con pazienza, amore e comprensione mi 
hanno sostenuto in ogni fase di questo percorso. Con loro ho condiviso momenti di gioia quando 
superavo un esame e di tristezza quando le cose non andavano come sperato. Non dimenticherò mai 
le loro espressioni di gioia e tristezza, che sono state per me un riflesso del nostro cammino insieme. 
La loro presenza e il loro affetto sono stati un punto di forza continuo. Senza di loro, non avrei 
potuto raggiungere questo traguardo. Un pensiero speciale va anche al piccolo Angelo, che presto 
arricchirà la nostra vita con la sua presenza e il suo sorriso.

Desidero anche ringraziare i miei 
colleghi di lavoro, che mi hanno sempre supportato con comprensione e pazienza, specialmente durante 
i periodi più intensi, quando conciliare lavoro e studio sembrava difficile. 
La loro disponibilità e il loro incoraggiamento sono stati fondamentali per portare a termine 
questo progetto.

Infine, desidero esprimere la mia sincera gratitudine ai miei genitori Gennaro e Angela, 
ai miei fratelli Mariarosaria e Gaetano, ai miei nipoti Michele e Angela e a tutti i miei amici, 
he mi hanno sempre supportato con affetto e incoraggiamento.

A tutti voi, grazie di cuore.